# \[HCI7] 7 Principles of Universal Design

ในการออกแบบอะไรนั้น เราต้องพยายามคิดถึงผู้ใช้ทุกรูปแบบที่อาจเกิดขึ้น ซึ่งหลายๆ คนมักจะลืมกลุ่มบางกลุ่มเช่นผู้พิการไป Universal Design Principles จึงเป็นสิ่งที่จะช่วยให้เราสามารถออกแบบงานของเราให้เหมาะสมและ Universal กับทุกๆ คนได้ โดย Universal Design Principles ประกอบไปด้วย 7 ข้อ คือ

1. **Equitable Use:** ออกแบบให้คนทุกคนสามารถใช้ได้อย่างเท่าเทียมกัน ไม่ว่าจะเป็นเด็ก ผู้ใหญ่ คนชรา สตรีมีครรภ์ ผู้พิการ คือทุกคนใช้ร่วมกันได้
2. **Flexibility in Use:** ออกแบบที่ยืดหยุ่นต่อการใช้ รองรับความถนัดและความชอบต่างๆ ของคนอื่นๆ เช่น อุปกรณ์ที่ใช้ได้ทั้งคนถนัดขวาและถนัดซ้าย
3. **Simple and Intuitive Use:** ตามชื่อเลยคือง่ายและตรงไปตรงมา ไม่ต้องคิดเยอะ
4. **Perceptible information:** ออกแบบให้เข้าใจสิ่งที่เกิดขึ้นหรือต้องการจะสื่อได้ง่าย อาจจะเป็นภาพ เสียง หรืออื่นๆ ก็ได้
5. **Tolerance for Error:** ออกแบบมาเพื่อรองรับข้อผิดพลาดเพราะมนุษย์ไม่ Perfect เช่น การ Undo ได้ การถามย้ำอีกครั้งเมื่อจะลบไฟล์
6. **Low Physical Effort:** ออกแบบให้ใช้ได้ง่ายๆ ไม่ต้องพยายาม เช่น อุปกรณ์คั้นน้ำผลไม้ที่ผู้ที่มีอาการกล้ามเนื้ออ่อนแรงสามารถใช้ได้โดยไม่ต้องออกแรงมาก
7. **Size and Space for Approach and Use:** ออกแบบให้มีขนาดและสัดส่วนที่เหมาะสมต่อการใช้ พื้นที่ และผู้ใช้
